---
title: Przegląd zestawów na Rok Smoczyska - Klockowe ciekawostki &#35;3
author: rybeusz
date: 2023-11-21 12:00:00 +0100
categories: [Ciekawostki]
tags: [lego, ciekawostki, premiery]
image:
    path: /assets/posts/2023-11-21-klockowe-ciekawostki-3/1700612470276.png
    object_fit_contain: false
preview_image:
    path: /assets/posts/2023-11-21-klockowe-ciekawostki-3/1700612681718.png
comments: false
---
Niedawno ogłoszono wydanie zestawów LEGO® na chiński nowy rok, który w tym roku będzie obchodzony pod znakiem smoka. LEGO® od kilku lat z okazji tego święta prezentuje nam tematyczne modele, i tym razem nie będzie inaczej.

Oto ich lista, postaram pokrótce omówić każdy z nich i podzielić się moimi refleksjami.

* [80113 - Zjazd rodzinny](https://www.lego.com/pl-pl/product/family-reunion-celebration-80113)
* [80112 - Smok pomyślności](https://www.lego.com/pl-pl/product/auspicious-dragon-80112)
* [40678 - Kalendarz pomyślności](https://www.lego.com/pl-pl/product/festival-calendar-40678)

## Zjazd rodzinny

![1700608335935](/assets/posts/2023-11-21-klockowe-ciekawostki-3/1700608335935.png)

Zestaw składa się z **1823** elementów i jest wyceniony na **479,99 zł**, co daje nam w przeliczeniu **0.26 groszy** za klocek! Do tego zawiera się w nim **13** minifigurek, co daje nam korzystny stosunek cena/jakość.

Przypadnie on do gustu głównie ludziom lubiącym azjatyckie klimaty, idealnie wpasuje się na przykład w dioramy **Ninjago** lub **Monkie Kid**. Model posiada ciekawe części i świetnie wyglądające naklejki, jak dla mnie idealnie nadaje się do zrobienia dzielnicy **China town** w swoim klockowym mieście :)

![1700609292068](/assets/posts/2023-11-21-klockowe-ciekawostki-3/1700609292068.png)
_Akwarium wygląda ciekawe, choć kucharz z garnkiem sugeruje, że rybki nie pożyją w nim długo._

![1700608752985](/assets/posts/2023-11-21-klockowe-ciekawostki-3/1700608752985.png)
_Tak model prezentuje się z tyłu. Nie ma ściany, co zapewne rozjuszy AFOL-i._

![1700608814512](/assets/posts/2023-11-21-klockowe-ciekawostki-3/1700608814512.png)

Inna perspektywa z tyłu domu pozwala dojrzeć jak przestronne jest wnętrze. Znajdziemy w nim sporo płytek i świetnie wyglądający kibelek. Minimalistyczna kuchnia wydaje się urocza.

![1700609191707](/assets/posts/2023-11-21-klockowe-ciekawostki-3/1700609191707.png)

Tak prezentują się wszystkie ludziki z zestawu, pierwszy cywil nadrukiem na torsie wzbudza nostalgię. Kucharze wyglądają elegancko i mogą się nadać do jakiegoś MOC-a restauracji. Ciekawy jest również człowiek z maską smoka.

## Smok pomyślności

![1700609651000](/assets/posts/2023-11-21-klockowe-ciekawostki-3/1700609651000.png)

Stare smoczysko składa się z **1171** elementów i jest wycenione na **389,99** **zł**, co daje nam w przeliczeniu **0.33 groszy** za klocek. Nie jest źle! Szczególnie że łuski na bestii wydają się być nadrukami. Zdaje się też posiadać pozłacane elementy pod szyją, ale trudno to potwierdzić patrząc na zdjęcia, lepiej poczekać na pierwsze recenzje.

![1700609941578](/assets/posts/2023-11-21-klockowe-ciekawostki-3/1700609941578.png)
_Warto zwrócić uwagę na nadruki oczu i element trzymany w łapie._

![1700610127115](/assets/posts/2023-11-21-klockowe-ciekawostki-3/1700610127115.png)
_Model prezentuje się dostojnie, ale czy to wystarczy, by stał się u nas popularny?_

## Kalendarz festiwalowy

![1700610988778](/assets/posts/2023-11-21-klockowe-ciekawostki-3/1700610988778.png)

Najmniejszy zestaw składa się z **345** elementów i jest wyceniony na **134,99** **zł**, co daje nam w przeliczeniu **0.39 groszy** za klocek. Całość jest obrotowa, można sobie wybrać, jaka data ma być widoczna.

![1700611745130](/assets/posts/2023-11-21-klockowe-ciekawostki-3/1700611745130.png)
_W tej konfiguracji łódź wygląda jak by coś na niej przemycano._

![1700611810511](/assets/posts/2023-11-21-klockowe-ciekawostki-3/1700611810511.png)
_Hurra, kolejny rok 2024! Coraz bliżej do kopnięcia w kalendarz! Ten model z pewnością Ci o tym przypomni._

## Podsumowanie

**Zjazd rodzinny** na 99% zawita w mojej kolekcji. Z racji tego, że będzie dostępny tylko na oficjalnej stronie LEGO®, idealnie nada się jako dopychacz do koszyka, gdy będzie trzeba zdobyć jakiś gratis. Ma dużo fajnych części i minifigurek które mam plan wkomponować w swoje Megalopolis.

**Smok pomyślności** nie fascynuje mnie jako model do wystawienia na półkę, widziałem lepsze. Mimo posiadania tarcz z nadrukami nie zdobył mojego klockowego serca.

**Kalendarz festiwalowy** wydaje się nie być skierowany na nasz rynek. Może służyć jako przypomnienie o ważnych datach, ale w dobie smartfonów z powiadomieniami, ta funkcja wydaje się zbędna. Cyfry wyglądają na naklejki. Jedynym elementem tego modelu, który przyciągnął moją uwagę, jest smocza łódź, która budzi wspomnienia 👇

![1700611253514](/assets/posts/2023-11-21-klockowe-ciekawostki-3/1700611253514.png)
[6057 Sea serpent - zdjęcie ze strony Bricklink](https://www.bricklink.com/v2/catalog/catalogitem.page?S=6057-1)

I tym pozytywnym akcentem, kończymy. Do następnego!
