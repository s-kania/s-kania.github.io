---
title: Układaliśmy retro zestawy w konkursie muzeum Bricks&Figs!
author: rybeusz
date: 2023-07-24 12:00:00 +0100
categories: [Ciekawostki]
tags: [lego, muzeum, ciekawostki]
image: /assets/posts/2023-07-24/preview.png
preview_image:
    path: /assets/posts/2023-07-24/previewmini.png
    alt: MISB
comments: true
---

W krakowskim muzeum minifigurek LEGO®, 22 lipca odbyło się wydarzenie/konkurs polegający na ułożeniu jak największej ilości klocków.
Zgłosiłem się, i wuala! Dostałem SMS że zostałem wybrany i czekają na mnie w sobotę o godzinie 10:00.

Na miejscu okazało się że wybrano tylko 10 osób, z czego jeśli dobrze pamiętam, pojawiło się 8. Sami dorośli, więc moje obawy że jestem za stary na to wydarzenie, zniknęły 😮‍💨 Spotkałem twarz muzeum -> Dżodżo oraz Mateusza Kustrę! Jedynego certyfikowanego profesjonalnego składacza LEGO® w Polsce 😱 

Przedstawiono nam zasady które były bardzo proste, losujemy stolik na terenie muzeum, a następnie zestaw który będziemy składać. Po jego ukończeniu dostawaliśmy kolejny i tak aż do godziny 20:00 lub wyczerpania zapasów. Wygranym miała zostać osoba która ułoży największą ilość klocków w tym czasie.

Nagrody za 3 pierwsze miejsca prezentowały się zacnie:
- <b>LEGO® 92176 Ideas - Rakieta NASA Apollo Saturn V</b>
- <b>LEGO® 80045 Monkie Kid - Monkey King w ultramechu</b>
- <b>LEGO® 71369 Super Mario - Walka w zamku Bowsera</b>

Zestawy które dostaliśmy na początku, były nowe i wydane stosunkowo niedawno. Znalazł się nawet <b>LEGO® 40580 - Krążownik Blacktron</b>.
Mi się na samym początku wylosował największy z nich, konkretnie <b>LEGO® 43225 Disney - Królewska muszla Małej Syrenki</b> liczący 1808 elementów.
Co prawda, do wylosowania został jeszcze <b>LEGO® 43222 Disney - Zamek Disneya</b> mający aż 4837 klocków! Jednak organizatorzy schowali go przed nami, z obawy że nie zdążymy go złożyć. Phi.

Konkurs zaczął się o 10:30, każdy już siedział przy swoim stoliku z wylosowanym zestawem.
Syrenkę ukończyłem przed 13:00. Potem w moje ręce wpadł nowy mech z serii Ninjago. Zeszło mi z godzinę i jeszcze przed planowaną przerwą o 14:30, zdążyłem poskładać trochę wieży astronomicznej. Nigdy wcześniej nie składałem Harrego Pottera, więc było to miłe doświadczenie.

<div class='images-gallery'>
    <img style='' src='/assets/posts/2023-07-24/syrenka1.JPG' alt='Konkurs 1'/>
    <img style='' src='/assets/posts/2023-07-24/syrenka2.JPG' alt='Konkurs 2'/>
    <img style='' src='/assets/posts/2023-07-24/ninjago.JPG' alt='Konkurs 3'/>
    <img style='' src='/assets/posts/2023-07-24/harry1.JPG' alt='Konkurs 4'/>
</div>

W czasie tej godzinki, zabrano nas na pizzę. Margherita dodała mi niezbędnej do układania energii. Okazało się również, że ułożyliśmy praktycznie wszystkie zestawy z którymi miało nam zejść do 20:00 😎
Organizatorzy zaczęli więc dokładać do puli kolejne, okazało się że nie byle jakie!
Była to seria SpongeBob wydawana na przełomie lat 2006-2012.

Po ukończeniu wieży, w moje ręce wpadł zestaw właśnie z tej serii, <b>LEGO® 3833 SpongeBob - Przygody w barze Krusty Kraba</b> z 2009 roku. Średnia cen z bricklinka to 836.70 zł za MISB, czyli taki który trafił do mnie. Instrukcja była toporna, nie zgadzały się kolory w instrukcji, no i słynny reddish brown, czuć było że klocki tego koloru aż chcą się rozsypać w rękach, a to dopiero początek zalet tego zestawu 😛 Bardzo miłe doświadczenie.

<div class='images-gallery'>
    <img style='' src='/assets/posts/2023-07-24/spongebob1.JPG' alt='Konkurs 5'/>
    <img style='' src='/assets/posts/2023-07-24/spongebob2.JPG' alt='Konkurs 6'/>
</div>

Gdy ukończyłem Krusty Kraba, do wylosowania zostały 3 nowe zestawy, padło na <b>LEGO® 76423 Harry Potter - Ekspres do Hogwartu i stacja w Hogsmeade</b>. Kolejka okazała się bardzo sympatyczna w układaniu. Niestety zestaw liczył 1074 klocki. Dlaczego niestety?

<div class='images-gallery'>
    <img style='' src='/assets/posts/2023-07-24/harry3.JPG' alt='Konkurs 7'/>
    <img style='' src='/assets/posts/2023-07-24/harry4.JPG' alt='Konkurs 8'/>
</div>

W momencie kiedy z półek zeszły ostatnie pudełka, organizatorzy zaczęli wykładać prawdziwe perełki...

<b>Space, Blacktron, Western 🤠</b>. Czyli klasyczne zestawy, które większość z nas oglądała jedynie w katalogach za dzieciaka.
Mój niefart polegał na tym, że z tym ekspresem do Hogwartu zeszło mi do godziny 18:25, a klocki wydawano do 18:10 😭

Sami zobaczcie co układali inni uczestnicy:

![Konkurs 9](/assets/posts/2023-07-24/IMG_4475.JPG){: width="972" height="589" }
![Konkurs 10](/assets/posts/2023-07-24/IMG_4476.JPG){: width="972" height="589" }
![Konkurs 11](/assets/posts/2023-07-24/IMG_4474.JPG){: width="972" height="589" }
![Konkurs 12](/assets/posts/2023-07-24/IMG_4477.JPG){: width="972" height="589" }
![Konkurs 13](/assets/posts/2023-07-24/IMG_4479.JPG){: width="972" height="589" }

Gdybym skończył układać jakieś 10 min wcześniej, miałbym okazję dorwać jeden z 3 dołożonych retro zestawów:

![Konkurs 14](/assets/posts/2023-07-24/IMG_4480.JPG){: width="972" height="589" }
![Konkurs 15](/assets/posts/2023-07-24/IMG_4481.JPG){: width="972" height="589" }
![Konkurs 16](/assets/posts/2023-07-24/IMG_4482.JPG){: width="972" height="589" }

Żegnajcie indianie i ludziki z kosmosu, nie dane było mi was lepiej poznać 😢

### Grande finale

Gdy czas minął, zostały policzone klocki i ogłoszone wyniki.
Dokładnych liczb nie pamiętam, ale wyglądało to mniej więcej tak:

- 3 miejsce - 4400 klocków
- 2 miejsce - 4600 klocków
- 1 miejsce - 4800 klocków

Może i nie miałem okazji złożyć indiańskiej wioski, za to zgarnąłem pierwsze miejsce 😄🎉
Ułożyłem prawie 5000 klocków w 7 godzin!
Jako nagrodę wybrałem sobie rakietę Saturn, brakowało mi jej w kolekcji, więc jestem bardzo zadowolony.
Uczestnicy spoza podium mogli zgarnąć czapkę albo kubek.

Podsumowując, jeśli zobaczysz ogłoszenie o kolejnej edycji <b>Bricks&Figs Masters</b>, zgłaszaj się bez wahania i lepiej zarezerwuj sobie wolny dzień.
Nawet jeśli nie wdrapiesz się na podium, czeka na ciebie cały dzień układania w przyjaznej atmosferze i darmowa pizza 🍕
A kto wie, może i znajdą się jeszcze jakieś MISB-y w tajemniczym magazynie 🕵️‍♂️

Do usłyszenia!
