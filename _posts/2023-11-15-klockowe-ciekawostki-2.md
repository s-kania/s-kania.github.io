---
title: Kryjówka Majisto z szalonym progiem 1200 zł - Klockowe ciekawostki &#35;2
author: rybeusz
date: 2023-11-15 12:00:00 +0100
categories: [Ciekawostki]
tags: [lego, ciekawostki, premiery]
image:
    path: /assets/posts/2023-11-15-klockowe-ciekawostki-2/1700083423366.png
    object_fit_contain: true
preview_image:
    path: /assets/posts/2023-11-15-klockowe-ciekawostki-2/1700083914502.png
alt: Kryjówka Majisto
comments: false
---
LEGO® właśnie potraktowało fanów klasycznych zestawów Castle w wyjątkowo nikczemny sposób. Od pół roku były plotki, zapowiedzi o tajemniczym zestawie dodawanym do zakupów jako gratis. Każdy z nas liczył na coś równie dobrego co zeszłoroczna [**40567 Kryjówka leśnych ludzi**](https://www.bricklink.com/v2/catalog/catalogitem.page?S=40567-1).

I tak oto naszym oczom ukazał się zestaw [**40601 Magiczny warsztat Majisto**](https://www.lego.com/pl-pl/product/majisto-s-magical-workshop-40601).

Okazało się, że produkt finalny nie tylko wygląda **źle**, ale żeby go zdobyć, trzeba będzie wydać w sklepie LS aż **1200 zł!** Początkowo plotki mówiły o progu wejścia 1100 zł.  Przypominam, że do zdobycia Leśnej kryjówki, potrzeba było zrobić zakupy za "jedyne" 690 zł. W styczniu otrzymaliśmy remake statku Blacktron o numerze **[40580](https://www.bricklink.com/v2/catalog/catalogitem.page?S=40580-1)**, gdzie trzeba było wydać co najmniej 900 zł.

Jak widać, LEGO® testuje granice naszej nostalgii. Gdyby chociaż dodali rycerzowi tarczę z nadrukiem i specjalny hełm. Niestety w obecnym stanie oceniam ów zestaw jako **paździerz**. Znacznie lepiej sprawić sobie używany oryginał, chociaż i tu tanio nie jest, średnia cen używanych modeli wynosi 312 zł.

![Zestaw 6048](/assets/posts/2023-11-15-klockowe-ciekawostki-2/1700164703622.png "6048")
_Zestaw 6048. Zdjęcie ze strony [BrickLink](https://www.bricklink.com/v2/catalog/catalogitem.page?S=6048-1)_

Gdyby ktoś jednak miał chrapkę na tę nowość, to będzie go można zdobyć ją w dniach 18-19.11.2023. Dodatkowo będą wtedy podwójne punkty Insiders i jakieś inne pierdoły, ale nie nich dzisiaj mowa. Obstawiam jednak, że dużo ludzi odpuści sobie **[40601](https://www.lego.com/pl-pl/product/majisto-s-magical-workshop-40601)** i będzie on dostępny jeszcze ze dwa razy w podobnej akcji.
