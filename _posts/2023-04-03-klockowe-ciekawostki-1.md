---
title: Klockowe ciekawostki &#35;1
author: rybeusz
date: 2023-04-03 09:00:00 +0100
categories: [Ciekawostki]
tags: [lego, cobi, ciekawostki, premiery]
image: /assets/posts/2023-04-03/77015_alt5.webp
preview_image:
    path: /assets/posts/2023-04-03/preview.webp
    alt: Figurka Indiany Jonesa i jego pomocnika
summary: Do świata LEGO® wraca seria Indiana Jones, a rodzima firma COBI wprowadza do oferty kolekcję pociągów! Znajdzie się też coś dla fanów Castle i motoryzacji. Na koniec podsumowanie żartów prima aprilisowych 😄
---
## Powrót legendy
Jak to zwykle z początkiem miesiąca bywa, mamy kolejne klockowe premiery ze strony LEGO®.
Po 14 latach znów w ofercie pojawiają się zestawy z serii Indiana Jones, co ma związek z nadchodzącym filmem o jego przygodach.
Jeden z tych zestawów mocno zaskoczył mnie cenowo. Mowa o _77013 Escape from Lost Tomb_.

![LEGO® 77013](/assets/posts/2023-04-03/77013_alt1.webp "LEGO® 77013")
_Ciekawe czy w środku Arki Przymierza znajduje się jakaś niespodzianka 🧐_

Zwykle po zestawach licencjonowanych można spodziewać się większej ceny, otóż nie tym razem! Za równe 600 klocków na oficjalnej stronie trzeba zapałacić 179,99 zł co daje w przeliczenu 0,30 zł za klocek. Jest to dobra cena za zwykły zestaw z np serii creator, a za licencjonowany bardzo dobra. Dodatkowo spodziewałem się że przy takiej cenie będzie on dostępny tylko w LS, o dziwo już teraz można go zamówić w SMYK z cenie niższej o 20 zł, co sugeruje ograniczoną dystrybucję.

Żeby było zabawniej, to inny mniejszy zestawik _77012 Fighter Plane Chase_, który jest wyceniony katalogowo na 159,99 zł, zawiera tylko 387 części, co daje 0,41 zł za klocek.
Cytując klasyka "matematykę zostawiam Tobie".

![LEGO® 77012](/assets/posts/2023-04-03/77012_alt1.webp "LEGO® 77012")
_Uroczny projekt, chociaż 'szybka' w samochodzie wygląda bardzo słabo._

Na sam koniec z nowej serii zostaje diorama dla dorosłych. Zestaw _77015 Temle of the Golden Idol_. Przedstawia pierwszą scenę z filmu _Poszukiwacze zaginionej Arki_.
Dostajemy 1545 części za katalogowe 699 zł i tu nam wychodzi już bardzo niekorzystny przelicznik, 0,45 zł za klocek. To o połowę więcej niż zestaw wspomniany przeze mnie na początku. Spora różnica prawda? Sytuację może uratować jedynie szeroka dystrybucja, póki co jest widoczny jedynie na stronie SMYK i kosztuje 100 zł mniej. Wielka szkoda że tak odleciano z ceną bo prezentuje się bardzo ładnie.

![LEGO® 77015](/assets/posts/2023-04-03/77015_alt1.webp "LEGO® 77015")
_Piękna diorama i świetne minifigurki nie wyglądają na zestaw za 699 zł._

Podsumowując, nie wiem co siedzi w głowach ludzi odpowiedzialnych za ceny poszczególnych zestawów, ale nie jest to dobry kierunek. Ja zdaję sobie sprawę że przelicznik na klocki nie jest uniwersalny. Czasami mamy w zestawach unikalne odlewy, specjalne kolory i to potrafi podnieść cenę. Ba! nawet samo pudełko jest w stanie to zrobić, szczególnie takie czarne. Jednak dla mnie, człowieka który kupuje zestawy bardziej myśląc o częściach, taka sytuacja jest nieakceptowalna. Z pewnością sprawię sobie pierwszy zestaw, ma wiele fajnych części i bardzo dobrą cenę, na resztę zapewne pogapię się w katalogu i odpuszczę, gdyż w pieniądzach cenach mogę dostać dużo więcej klocków. Bardzo żałuję również że widzimy kolejnego Indiane Jones a nie serię Adventures. Ehh, kiedyś to było...

## Land Rover nadjeżdża
![LEGO® 10317](/assets/posts/2023-04-03/10317_alt1.webp "LEGO® 10317")
_Tadam! Majestatyczny Land Rover_

Jeśli wydaje Ci się że zbytnio narzekam na ceny, to spójrz teraz na tego bydlaka. Fajny nie? Poproszę 1149 zł. Dostaniesz 2336 częsci i tak, to będzie 49 gr za klocek. Może mi teraz powiesz "ee no to na pewno wejdzie do szerokiej dystrybucji, nie narzekaj rybeusz". Hehe, a pamiętasz może Camaro(10304)? Po pół roku bycia w ekskluzywnej dystrybucji, wydaje się że zestaw ten powoli wchodzi na rynek, ale póki co jest widoczny jedynie w jatu.eu i Proshop. Katalogowo wychodziło 55 gr za klocek, obecnie przy najniższej cenie jest to 45 gr za klocek.

Taki zestaw z lini Creator 3 w jednym, przykładowo nowy _LEGO® 31139 Przytulny dom_, obecnie jest dostępny na rynku za 200 zł i dostajemy za to 800 klocków. Wychodzi nam 0,25 zł za klocek. Oczywiście nie mamy tu licencji prawdziwego samochodu i poteżnego pudła, jednak nie wydaje mi się żeby Land Rover był wart swojej ceny. Jeśli jednak mimo wszystko się zdecydujesz na niego, na pewno będzie świetnie wyglądał na półce 😉

## Pick a Brick
W usłudze Pick a Brick na stronie LEGO® już jakiś czas temu pojawił się hełm wikinga, jednak był on dostępny tylko w usłudze "Standardowe". Teraz jest dostępny jako "Najczęściej kupowane" więc czekanie na wysyłkę wynosi max 6 dni.

![PaB](/assets/posts/2023-04-03/pab.PNG "Zdjęcie z serwisu LEGO® Pick a Brick")
_Jest też wizjer rycerza w kolorze złotym, na bricklinku oba są droższe._

## Mapa lokalizacji
Na blogu Fan Klocków odpalona została mapa lokalizacji związanych z marką LEGO®. Można na niej znaleźć sklepy, muzea i inne miejscówki. Myślę że to bardzo przydatne narzędzie. Niestety nie mają wklepanych wszystkich lokalizacji ale za to jest konkurs związany z ich dodawaniem. Mapę można znaleźć [tutaj](https://fanklockow.pl/mapa/).

## Ciuchcie
Premierę miała również wyczekiwana seria pociągów od COBI. Przyznam że sam czekałem z niecierpliwością. LEGO® również ma ciekawą ofertę wagonów silnikowych, jednak są one projektowane głównie pod dzieci. COBI natomiast zrobiło historyczną lokomotywę i wygląda ona fenomenalnie! Mechanizm od kół prezentuje się świetnie, a do tego dostajemy dwukolorowe tory 🤯 COBI może nieźle namieszkać na rynku takimi cudeńkami. Cena gr/klocek nie jest zła, jednak sam poczekam i być może zestaw wejdzie do szerszej dystrybucji.

![COBI 6280](/assets/posts/2023-04-03/cobi-pociag.jpg "COBI 6280")
![COBI 6280](/assets/posts/2023-04-03/cobi-pociag-1.jpg "COBI 6280")
![Tory COBI](/assets/posts/2023-04-03/cobi-tory.jpg "Tory od COBI"){: .image-smaller-height}
_Póki co w zestawach dostępne są tylko proste tory, ale w planach mają też zakręty._

## Prima aprilis

Niedawno był 1 kwietnia, więc każdy starał się zabłysnąć jakimś żartem. Można było spodziewać się fejkowych zestawów, jednak firma LEGO® w tym roku poszła o krok dalej i wysłała kilku znanym youtuberom “prototypowy” zestaw do oceny. Na zdjęciach wyglądał zupełnie inaczej niż po złożeniu. Sam bym takim nie pogardził - zdaje się mieć dużo fajnych części. 😄 Co ciekawe, nikt nie otrzymał pudełka, klocki przyszły w plastikowych workach. Żarty trzymały się również naszej rodzimej firmy COBI, jednak obyło się bez większych akcji.

<div class='images-gallery'>
    <img style='' src='/assets/posts/2023-04-03/majestic-horse-1.png' alt='Prima aprilis'/>
    <img style='' src='/assets/posts/2023-04-03/majestic-horse-2.png' alt='Prima aprilis'/>
    <img style='' src='/assets/posts/2023-04-03/cobi.PNG' alt='Prima aprilis'/>
    <img style='' src='/assets/posts/2023-04-03/cobi1.PNG' alt='Prima aprilis'/>
</div>

## Podsumowanie
Oto i koniec pierwszego wpisu z serii Klockowych ciekawostek. Dziękuję za przeczytanie tekstu! Mam nadzieję, że format przypadł Ci do gustu :) Zachęcam do komentowania oraz dzielenia się innymi ciekawostkami związanymi ze światem LEGO® i COBI. Do następnego!
