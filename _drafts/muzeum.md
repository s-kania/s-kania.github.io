---
title: Relacja z wizyty w Bricks&Figs - nowym muzeum minifigurek LEGO® w Polsce
author: rybeusz
date: 2023-04-16 02:25:00 +0100
categories: [Ciekawostki]
tags: [lego, muzeum, ciekawostki]
image: /assets/posts/2023-04-18/IMG_3795.JPEG
preview_image:
    path: /assets/posts/2023-04-18/IMG_3795.JPEG
    alt: Minifigurki
comments: false
---

W Krakowie otwarto klimatyczne muzeum minifigurek LEGO z liczbą 12000 ludzików i masą rzadkich zestawów!
Miałem okazję zjawić się tam w dzień otwarcia i postanowiłem podzielić się relacją z tego miejsca.

Planowałem pojawić się w godzinę otwarcia, o 10.00 jednak wyszło mi jak zwykle, czyli byłem na miejscu około 14.00.
W sumie dobrze że tak się stało, od jednego z założycieli dowiedziałem się iż byla ogromna kolejka a ludzie którzy przyszli na otwarcie czekali dwie godziny. Ja kolejek nie uświadczyłem, ale ruch był spory.

### Sklepik
Po wejściu do budynku trafiamy od razu do sklepu, gdzie można zaopatrzyć się w nowe klocki i bilety. Co jednak ciekawe, w gablotach można zauważyć MISB-y, czyli nieotwarte stare zestawy warte sporą sumę pieniędzy. Znajdziecie tam prawdziwe perełki, westernowe zestawy, piraci, Harry Potter i tak dalej :) Z rozmowy dowiedziałem się że nie są na sprzedaż, ale jest to możliwe w przyszłości.
W końcu kto chciałby się rozstać z taką kolekcją?

Za to mamy pełno figurek do kupienia, ceny w porówaniu z bricklinkiem są bardzo przystępne. Widziałem parę trubadurów CMF z serii 22, kosztowali po 20 zł, gdzie średnia cen rynkowych to 23 zł. Nieźle jak na stacjonarny sklep, prawda?

W sklepikowym barku można zaopatrzyć się w napoje, kawę i jakieś batony a potem wygodnie usiąść przy stolikach z minifigurkami zalanymi żywicą. Bardzo fajny patent, niestety niektóre z nich zostały zrobione nieprofesjonalnie, i widać dużo bąbelków. Zdjęć wam oszczędzę.

Dodatkowo po prawej stronie od wejścia znajduje się też przeogromna ścianka z klockami na wagę! Są posegregowane kolorami a wybór jest niesamowity. Moją uwagę zwróciła masa ludzi którzy stali z tymi kubeczkami i wybierała co lepsze klocki :D I nie były to dzieci, oj nie.

<div class='images-gallery'>
    <img style='' src='/assets/posts/2023-04-18/IMG_3806.JPEG' alt='Gablota z zestawami retro'/>
    <img style='' src='/assets/posts/2023-04-18/IMG_3808.JPEG' alt='Zestaw 7424'/>
    <img style='' src='/assets/posts/2023-04-18/IMG_3807.JPEG' alt='Zestaw 7424'/>
    <img style='' src='/assets/posts/2023-04-18/IMG_3803.JPEG' alt='Zestaw 7424'/>
</div>

### Muzeum
Gdy już zakupimy bilet w automacie, można wejść do samego muzeum, głównej atrakcji. W korytarzach czekają gablotki z dużą ilościa minifigurek, są podzielone tematycznie i przy każdej z nich znajdziemy informacje o serii i latach w których dane ludziki występowały. Kolekcjonerzy, fani i dzieci będą zachwyceni. Znajdzie się coś z każdej tematyki, nawet LEGO Friends. Jedyne czego mi brakowało to wyraźnego oddzielenia CMF-ów na konkretnie serie.

![Rycerze](/assets/posts/2023-04-18/IMG_3762.JPEG)
_Słynny czarny rycerz, często towarzyszył mi w dzieciństwie._

![Gremliny](/assets/posts/2023-04-18/IMG_3756.JPEG)
_Gremliny jako LEGO? Nawet nie wiedziałem że coś takiego istnieje. Zestaw nr 71256._

![Power Miners](/assets/posts/2023-04-18/IMG_3783.JPEG)
_Znajdą się figurki nawet z serii Power Miners._

![CMF](/assets/posts/2023-04-18/IMG_3802.JPEG)
_Zabawnie ustawiony ork z najnowszej serii CMF-ów._

W dalszej części sali jest wydzielony specjalny pokój na najcenniejsze zbiory w kolecji. Znajdują się tu figurki które były dostępne tylko na specjalnych wydarzeniach i inne rzadkie skarby. Kolekcja robi piorunujące wrażenie, jednak brakuje czasami większej ilości opisów, przeciętny dzieciak może nie docenić wartości okazów.

![Specjalna sala](/assets/posts/2023-04-18/IMG_3781.JPEG)
_W tej częsci muzeum znajdziemy same perełki._

![Kosmita](/assets/posts/2023-04-18/IMG_3772.JPEG)

![Stan Lee](/assets/posts/2023-04-18/IMG_3771.JPEG)

![Mr Gold](/assets/posts/2023-04-18/IMG_3777.JPEG){: .w-25 .left}

Jest też i słynna figurka Mr. Gold która została wyprodukowana jedynie w pięciu tysiącach egzemplarzy jako część 10 serii CMF. Była to jedna z najrzadszych minifigurek wyprodukowanych przez LEGO, co spowodowało istny szał wśród kolekcjonerów. Szukali jej ponoć nawet sami sprzedawcy w sklepach :D W każdym opakowaniu z minifigurką Mr. Golda znajdował się kod, który umożliwiał wydrukowanie specjalnego certyfikatu ze strony LEGO.com oraz zaznaczenie na mapie świata miejscowości, w której ludzik został znaleziony. Dzisiejsze ceny tego ludzika zaczynają się od 20.000 złotych w górę! Prawdziwy rarytas i hańba dla LEGO, pojawiły się oskarżenia o promowanie hazardu a firma nigdy więcej nie powtórzyła takiej akcji.

![C3P0](/assets/posts/2023-04-18/IMG_3770.JPG)
_Znajdują się też limitowane figurki C3P0. Zgadza się, jest ich tam więcej :)_

Oprócz minifigurek znajdują się też UCS-y z Gwiezdnych Wojen i rzadsze zestawy. Jest też przyciągający jak magnes świąteczny X-WING który był rozdawany pracownikom LEGO. Jego wartość rynkowa to ok. 3000 zł. Niestety stał złożony w pudełku, jednak jeśli planujesz się wybrać do muzem, to mam dobrą wiadomość, złożyli go ;)

![AT-AT](/assets/posts/2023-04-18/IMG_3744.JPEG)
_Można na własne oczy zobaczyć jak prezentuje się AT-AT w swojej glorii i potędze :D_

![Taj-Mahal](/assets/posts/2023-04-18/IMG_3754.JPG)

![Maersk](/assets/posts/2023-04-18/IMG_3755.JPEG)

![Trains](/assets/posts/2023-04-18/IMG_3798.JPEG)
_Znalazły się nawet legendarne pociągi, marzyłem o nich za dzieciaka gapiąc się w katalogi._

### Podsumowanie
W dzień otwarcia można było pobawić się w szukanie minionków w gablotach, trzeba było znaleźć ich 5 a w całym muzeum było ich aż 7.
Jeśli się powiodło, można było wylosować czapkę, mi się nie udało, ale dostałem magnes na lodówkę z piratem :D

W obiekcie dodatkowo powinna znajdować się winiarnia. Tak, alkohol i klocki :D Jest o tym wspomniane na oficjalnej stronie i to właściwie tyle :/ Nie znalazłem tego miejsca w muzeum, chociaż wydaje mi się że jest ono przy ściane z klockami na wagę, mignęło mi gdy ktoś stamtąd wychodził. Ogólnie zdaje się to być dziwnym połączeniem, szczególnie że przewijają się tam dzieci, ale dla starszych kolekcjonerów i pasjonatów to będzie idealne miejsce na schadzki. O ile będzie dostepne publicznie.

Jeśli chodzi o klocki na wagę, kosztują 30 zł za 100 gram. Przy ściance są kubki do których można pakować wybrane przez siebie części LEGO. Czy się opłaca? To zależy, niedługo zrobię osobny wpis podsumowujący moje zakupy.

Za bilet dla dorosłej osoby trzeba zapłacić 36 zł, dziecka 26 zł. Całkiem sporo, ale czy warto? Jeszcze jak! Tak olbrzymiej kolekcji minifigurek nie znajdziesz nigdzie indziej w Polsce. Jeśli jesteś prawdziwym fanem LEGO, będziesz wniebowzięty, jeśli masz dzieci, one będą wniebowzięte. Serdecznie polecam to miejsce :)
