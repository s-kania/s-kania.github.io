---
# the default layout is 'page'
icon: fas fa-info-circle
order: 4
---

### Wstęp
Witaj! Cieszy mnie, że znalazłeś drogę na mój skromny blog,
gdzie dzielę się swoją pasją do klocków i tworzenia gier!
Nazywam się Stefan (pseudonim rybeusz) i mam nadzieję, że
spędzisz tu trochę czasu i znajdziesz coś dla siebie.

### Klocki
Na moim blogu znajdziesz recenzje niektórych zestawów LEGO, Cobi i innych, luźne przemyślenia a także inspiracje,
które pomogą Ci tworzyć swoje własne, niepowtarzalne projekty. Ale to nie wszystko!

Znajdziesz tu fotografie klocków z których czasami tworzę komiksy.
W niektórych z nich może być toporny humor gdyż w głowie mam twórczość Bartosza Walaszka (czyli niewiele).
Przygotowuję je w wolnym czasie i są one dla mnie sposobem na wypoczynek i ekspresję myśli.

### Indiedev
Jeśli chcesz dowiedzieć się więcej o tworzeniu gier, to świetnie trafiłeś!
Ja także pracuję nad moją własną grą i dzielę się tutaj moimi odkryciami, wskazówkami i trikami.

> _„Jeżeli nie potrafisz czegoś prosto wyjaśnić – to znaczy, że niewystarczająco to rozumiesz.”_ – Albert Einstein

To zdanie zainspirowało mnie do stworzenia tego miejsca. Wrzucając tu wpisy będę starał się
wytłumaczyć zagadnienia z procesu kreowania gier, tak aby samemu lepiej je rozumieć. Czyli z korzyścią dla wszystkich.

### Społeczność i komentarze
Zapraszam również do komentowania moich tekstów i kontaktu. Można to robić pod każdym wpisem lub przez dowolnego klienta Matrix (działają także w przeglądarkach). Wszystkie posty są dostępne w przestrzeni którą utworzyłem -> [link](https://matrix.to/#/#brick-fiction:matrix.org). Każdy wpis na blogu to osobny pokój.

Czym w ogóle jest ten cały Matrix? Nie, nie chodzi tu o film :)

Chat GPT potrafi fajnie wytłumaczyć co to jest:
> Matrix to protokół do bezpiecznej, zdecentralizowanej komunikacji, który umożliwia komunikację tekstową, głosową i wideo przez internet. Jest to system open-source, co oznacza, że jego kod źródłowy jest publicznie dostępny i może być zmodyfikowany przez każdego dewelopera. Matrix pozwala na tworzenie niezależnych, interoperacyjnych sieci komunikacyjnych, które mogą ze sobą współpracować. Dzięki temu użytkownicy mogą korzystać z różnych aplikacji i usług, a jednocześnie komunikować się ze sobą w czasie rzeczywistym.

### Jak się poruszać po blogu?
Jeśli interesuje Cię konkretny temat, radzę przejść na stronę `Kategorie` i wybrać odpowiedni dział.

### Kontakt
Po lewej stronie strony na samym spodzie znajdziesz linki do moich social-mediów jak i również adres e-mail.
